Спершу «карате» записувалося як Китайська рука у знаках (ієрогліфах) кандзі. Саме бойове мистецтво також мало багато спільного з Кунг-Фу. Як окреме бойове мистецтво карате почало виділятися пізніше. Приблизно в той самий період написання "карате" змінилося на омофон зі значенням порожня рука (омофони — слова або фрази, що вимовляються однаково, але мають відмінне написання та значення). Через невисокий рівень писемності, його використовували переважно усно, через що його можна було розуміти у різні способи. Перше використання слова «карате» у друкованих працях відносять до Ітосу Анко (яп. 糸洲 安恒:いとす あんこう), який записував «карате» у кандзі як 唐手 (хіраґана:からて) — рука династії Тан, на відміну від використовуваного сьогодні 空手:からて  — порожня рука або голіруч. Династія Китаю Тан перервалася у 907 р. н.е. (за багато сторіч до народження Фуканоші), але знаки кандзі, що репрезентували її, залишилися на Окінаві у вжитку, як спосіб згадування Китаю взагалі.
Таким чином, слово «карате» первісно означало китайська рука, або бойове мистецтво з Китаю, тоді як більш сучасним перекладом є "порожня рука".
За відсутністю письмових пам'яток, достеменно невідомо чи частина кара у «карате» спершу записувалася за допомогою ієрогліфа, що означає Китай, чи ієрогліфа, що означає порожній.
